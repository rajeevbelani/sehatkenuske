---
templateKey: blog-post
title: जीएम डाइट प्लान
date: 2017-01-04T15:04:10.000Z
description: >
  जीएम यानी “जनरल मोटर्स” डाइट प्लान 1985 से चल रहा है। इस टाइट को मुख्य रूप से
  अमेरिका की एक कंपनी जनरल मोटर्स नें अपने कर्मचारियों के लिए खाद्य एंव औषधि
  प्रशासन और सयुक्त राज के कृषि विभाग के साथ मिल कर विकसित किया था। वर्करों के
  बेहतर स्वास्थ्य और उत्पादकता को बढ़ाने के लिए इस डाइट प्लान को बनाया गया था।
  इस डाइट के परिणाम बहुत प्रभावशाली साबित हुए। जी एम डाइट प्लान के माध्यम से आप
  एक हफ़्ते में 4 से 8 किलो वजन कम कर सकते हैं।

  इस डाइट को अपनाने के बाद वहां के वर्करों नें अपने कार्यक्षमता, आत्मविश्वास और
  उर्जा में इजाफा पाया। इस डाइट प्लान को एक बड़ी सफलता के रूप में देखा गया।
  क्योंकि लोखों लोगों ने इस डाइट को अपनाया और बताया कि ये बहुत ही आसान डाइट
  प्लान है। इस डाइट में ऐसी कोई समाग्री शामिल नहीं है जो बाजार मे बहुत मुश्किल
  से मिले और न ही इसके लिए किसी ख़ास रूटीन की ज़रूरत होती है।

  इन खासियतों की वजह से वजन कम करने के लिए जी एम डाइट की सलाह दी जाती है। आगे
  जानते हैं कि किस तरह ये डाइट प्लान हमारे शरीर में जमा फैट को बर्न करता है।
tags:
  - gm
  - diet
  - weight loss
  - health
---
इस डाइट प्लान के अनुसार पूरे हफ्ते आपको फल, सब्जियां, ब्राउन राइस और चिकन को भोजन के रूप में लेना होता है। इस आहार में मुख्य रूप से कई प्रकार के कार्बोहाड्रेट्स, कम कैलोरी वाली सब्जियां, फल और अधिक से अधिक पानी पीना शामिल होता है। इन सब के माध्यम से आप मात्र एक सप्ताह में 7 से 8 किलो वजन कम कर सकते हैं। तो आइए जानते हैं पूरे 7 दिन का जीएम डाइट प्लान।

सावधानी - इस डाइट प्लान को शुरू करने से पहले हमेशा डॉक्टर से सलाह ज़रूर करें।



जीएम डाइट प्लान का पहला दिन

जीएम डाइट प्लान के पहले दिन अपने पसंद के अनुसार कई प्रकार के फल खा सकते हैं। इस बात पर कोई रोक टोक नहीं है। हालांकि तरबूज़ और खरबूजा खाने की सलाह दी जाती है क्योंकि इनमें बहुत अधिक फाइबर होता है। इसके अलावा आप पपीता , सेब, और संतरे भी खा सकते हैं। साथ ही आपको एक दिन में 8 से 12 गिलास पानी पीना होगा। इस डाइट में कभी भी भूखे रहने की सलाह नहीं दी जाती है। यदि आपको भूख लगे तो अपने पसंद का फल खाएं।

पहला दिन का डाइट चार्ट –





ये किस तरह काम करता है –

फाइबर से भरपूर फल खाने से आपका पेट अधिक समय तक भरा हुआ महसूस होता है। साथ ही इनमें वसा की मात्रा बहुत कम होती है। इसके अलावा अधिक से अधिक पानी पीने से शरीर से विषाक्त पदार्थों को बाहर निकालने में मदद मिलती है और साथ ही साथ आपका शरीर अगले 6 दिन के डाइट प्लान के लिए तैयार हो जाता है।



जीएम डाइट प्लान का दूसरा दिन

आपको इस डाइट प्लान के दूसरे दिन मात्र सब्जियों वाले आहार का सेवन करना होगा। आप इन्हें स्वादिष्ट बनाने के लिए अच्छी तरीके से पका सकते हैं या कच्चे भी खा सकते हैं। बस इस बात का ध्यान रखें की सब्जी बनाते समय तेल का इस्तेमाल न करें। साथ ही तले हुए आलू और चिप्स भी न खाएं। आपको जब भी भूख लगे आप सब्जियां खा सकते हैं। सब्जियां बनाने में जैतून का तेल या बटर कम से कम मात्रा में इस्तेमाल करें जब बेहद ज़रूरी हो।

दूसरे दिन का डाइट चार्ट –





ये किस तरह काम करता है –

जिन पोषक तत्वो की आवश्यकता हमारे शरीर को सभालने के लिए होता है, वे सभी पोषक तत्व सब्जियों में पाए जाते हैं। आलू में कार्बोहाइड्रेट्स होते हैं। मटर में प्रोटीन होता है। गाजर एवं बीन्स फाइबर और आवश्यक विटामिन से भरपूर होते हैं। पहले दिन में हम कर्बोहाड्रेट्स कम लेते है, जो कि दूसरे दिन उसकी भरपाई हो जाती है। दूसरे दिन के डाइट से हमें अगले दिन के लिए उर्जा मिलती है।



जीएम डाइट प्लान का तीसरा दिन

तीसरे दिन आपका शरीर नए आहार के लिए अपने आप को ढाल लेगा। डाइट प्लान के दूसरे दिन केवल सब्जियां खाने के बाद आप फलों का स्वागत कर सकते हैं। इससे फल और सब्जी दोनों का लाभ मिलेगा और साथ ही अधिक मात्रा में फाइबर, प्रोटीन और पोषक तत्व भी प्राप्त होगा।

तीसरे दिन का डाइट चार्ट –





ये किस तरह काम करता है –

तीसरे दिन फल और सब्जियों का संयोजन आपके शरीर को पुनः उर्जावान करेगा। हमारे शरीर को जिन पोषक तत्वों और फाइबर की आवश्यकता होती है, वो सब्जियों और फलों से प्राप्त होते हैं। साथ ही अलग-अलग तरह के फल खाने से आपका स्वाद भी बेहतर बना रहता है और पिछले दो दिन के एक ही तरह के स्वाद के बोरियत से भी बचाता है। भरपूर पानी पीने से विषाक्त पदार्थों को शरीर से बाहर निकालने में मदद मिलती है।



जीएम डाइट प्लान का चौथा दिन

पिछले तीन दिन लगातार आप केला से परहेज कर रहे थे, चौथे दिन आप भरपूर केला खा सकते हैं। पूरे दिन में आपको 8 केला खाना होगा। इसे आप अलग-अलग टाइम पर खा सकते हैं। इसके साथ आप दिन में तीन बार सुबह के नाश्ते में, दोपहर के भोजन और रात के भोजन के समय एक गिलास दूध पी सकते हैं। अगर ये आपको पसंद नहीं है, तो आप इसकी जगह एक कटोरा सूप ले सकते हैं।



चौथे दिन का डाइट चार्ट –





ये किस तरह काम करता है –

केले में पेक्टिन की मात्रा बहुत अधिक होती है, जो पाचन क्रिया में सहायक होता है। साथ ही ये आपको तत्काल ऊर्जा प्रदान करता। इसके अलवा केले में बहुत अधिक पोटेशियम अधिक मात्रा में पाई जाती है और नमक की मात्रा कम होती है। दूध कैल्शियम और पोटेशियम का एक बड़ा स्रोत है। इसमें विटामिन डी भी पाया जाता है, जो आपकी हड्डियों को मज़बूत बनाने में मदद करता है।



जीएम डाइट प्लान का पांचवा दिन

पिछले चार दिन में आपने जो खाया है, उसकी तुलना में आप पांचवे दिन को दावत के रूप में मना सकते हैं। शाकाहारी लोग दोपहर के भोजन में ब्राउन राइस खा सकते हैं। इस बात का ध्यान रहे कि ब्राउन राइस बनाते समय कम से कम तेल का इस्तेमाल करें। मांसहारी लोग मछली या चिकन खा सकते हैं। 500 ग्राम बेक्ड त्वचा रहित चिकन या हल्का तला हुआ। साथ में 6 टमाटर भी खाएं। पांचवे दिन आपका शरीर बहुत अधिक मात्रा में युरिक एसिड का उत्पादन करेगा। इसलिए इसका सामना करने के लिए आपको तैयार रहना होगा। साथ ही पानी की मात्रा को 15 गिलास तक पहुंचाना होगा। ये आपके लिए एक बेहतर दिन होगा क्योंकि इस दिन आप अच्छी मात्रा में प्रोटीन लेगें।



पांचवे दिन का डाइट चार्ट –





ये किस तरह काम करता है –

चावल में विशेष प्रकार का कार्बोहाइड्रेट और अधिक मात्रा में फाइबर पाए जाते हैं, जो पाचन क्रिया में सहायक होते हैं। चिकन और मछली अच्छे प्रोटीन का एक बेहतर स्त्रोत हैं। साथ ही मछली में ओमेगा -3 ऑयल पाया जाता है, जो हमारे शरीर के लिए बेहद आवश्यक है। इसके अलावा टमाटर में भी फाइबर मौजूद होते हैं।



जीएम डाइट प्लान का छठा दिन

ये दूसरा दिन है जब आप अधिक मात्रा में भोजन कर सकते हैं। पांचवे दिन के डाइट प्लान को जारी रखें। शाकाहारी लोग दोपहर के भोजन में ब्राउन राइस खा सकते हैं। इस बात का ध्यान रहे कि ब्राउन राइस बनाते समय कम से कम तेल का इस्तेमाल करें। साथ में सब्जियां भी खा सकते हैं। बस इस बात का ध्यान रखें कि सब्जी उबली हुई होनी चाहिए न कि तली हुई और सलाद पर बहुत ज़्यादा ड्रेसिंग न डालें। मांसाहारी लोग 500 ग्राम त्वाचा रहित चिकन और सभी प्रकार की सब्जियां खा सकते हैं आलू और टमाटर को छोड़ कर। इसके अलावा आप चिकन या अंडा या जीएम डाइट सूप सुबह के नाश्ते के बाद या शाम को ले सकते हैं।

छठे दिन आप अपने घटते वजन को देख सकते हैं। इससे आपको जीएम डाइट प्लान पूरा करने के लिए एक नई उर्जा मिलेगी।



छठे दिन का डाइट चार्ट –





ये किस तरह काम करता है –

अन्य पोषक तत्व युक्त खाद्य पदार्थों के अलावा सब्जियां हमारे शरीर को आवश्यक फाइबर और पोषक तत्व प्रदान करते हैं।



सातवें दिन का जीएम डाइट प्लान

अब आप अपने लक्ष्य तक पहुंच चुके हैं। सातवां दिन आपके डाइट प्लान का आख़री दिन है। इस दिन आप एक बड़े चम्मच के बराबर ब्राउन राइस और जितना चाहें सब्जियां खा सकते हैं। सब्जियों के पोषक तत्व के पूरक के रूप में आप चीनी रहित फलों का जूस हर नाश्ते या भोजन के बाद ले सकते हैं।



सातवें दिन का डाइट चार्ट –





ये किस तरह काम करता है –

फलों के रस से विषाक्त पदार्थ शरीर से बाहर निकल जाएंगे और अन्य खाद्य पदार्थ अपको भरपूर उर्जा प्रदान करेंगे।
